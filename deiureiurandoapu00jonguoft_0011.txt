 

Disputatione mea inaugurali ad finem peracta cum iam in eo
sim, ut studia academica absolvam, imprimis celebrandus est
Deus optimus maximus, qui huc usque mihi vitae pepercit maximis-
que me affecit beneficiis suis.

Deinde vobis omnibus, viri clarissimi, Universitatis Liberae
Reformatae Professores, quorum scholis interfui pro magna vestra
benevolentia in me ex animo gratias ago.

Attamen non possum non tibi, clarissime WOLTJER pater,
nominatim agere gratias, quippe qui inde a puero me erudiverisâ€š
qui adulescentem me magno litterarum amore imbueris, cuius
scholis summa voluptate per tot annos interfuerim, cuius perspicuitas
in docendo semper mihi exemplo fuerit, cuius benevolentiam in
me non satis laudare possim.

Nec non tibi, clarissime Gmsmx, multum debeo, cuius de
historia philosophiae et logicae elementis scholis ut fruerer mihi
contigit quique semper benevolentissimum te praestitisti in me.

Denique grato animo te clarissime WOLTJER fili, aestumatissime
promotor nomino, qui quamquam scholis tuis non diu interfui, viam
mihi demonstravisti qua in imas quaestiones difficillimas penetrarem
cuique in absolvenda disputatione mea, licet permulta officia vix
permitterent, ut tempus impenderes, non pauca debeo consilia
utilissima.

Et vos, commilitones, quorum amicitia mihi uti licebat, valere
omnes iubeo.

