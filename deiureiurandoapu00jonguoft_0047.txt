Pars altera.

Ι. De natura iuris iurandi.

Antequam in hac disquisitione ad vim et auctoritatem iura-
menti investigandas adgrediar, de ipsa iuris iurandi natura pauca
sunt dicenda.

Hisce posterioribus temporibus permulta ¹) de hac natura sunt
disputata prorsus diversa ab iis, quae et scriptores antiqui et
posteriores plerique docent, quae silentio praeterissem, nisi anti-
quorum, cum aliorum, tum tragicorum locis allatis, opiniones suas
confirmare conarentur. Hanc vero ob causam necesse habeo copi-
osius de hac iuramenti natura agere neque sufficit definitionem
vulgarem referre.

Primo breviter perpendamus, quid de iure iurando antiquorum
optimi scriptores dixerint, deinde quid posteriores, quae denique
conferamus cum iis, quae Hirzel, Stengel, alii doceant.

a. De antiquis. Haud dubium est, quin inter antiquos quoque
fuerint, qui de iure iurando scripserint, quorum opera licet omnia
perierint, non pauca aetatem tulerunt in iis scriptis, quae ex iis
sunt hausta et ad nos pervenerunt 2). Ita commentatores Aristo-
phanis aliorumque scriptorum saepius ius iurandum declarare con-
antur. Non multum lucis autem afferunt hae annotationes; ple-
rumque ex ipsis scriptorum verbis est derivandum, quid de iure
iurando iudicaverint. Accuratam descriptionem vel definitionem
nusquam sere invenies. Neque quae Stobaei Anthologii Capp. XXVII
et XXVIII leguntur multum afferunt lucis, quamvis magni pretii
habenda sint. Collegit enim complures locos hic plurium scripto-

 

 

ι) cs. Hirze 1. ο. l Steng el. Gr. Cultusaltertlt. apud lwan Miiller V, 3.

2) cf. Zi ebarth ο. l. p 7¹. qui ex scholiis Aristophanis exempla affert:
Nub. 83, 108, ηις Ran. ¹37⁴} Eq. 8⁴33 Vesp. 83, ¹⁴38} Pac. 267. Praeterea
Schol. Theocr. 5¹⁴. Vulgo addi κυρίως, εὐλόγως, elxam-ue inquit, per deum hune
iuratur, nam . . . . sqq.

