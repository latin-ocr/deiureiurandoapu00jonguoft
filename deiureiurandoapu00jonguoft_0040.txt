ΙΙΙ. Quae sint caeremoniae in iure
iurando adhibitae.

Iam huius capitis initio, antequam ipsas caeremonias investigare
incipimus statuendum est, quae sint caeremoniae relatae. Sintne
caeremoniae aetatis priscae, Oedipodis vel Aiacis, temporum igitur,
de quibus in carminibus fit sermo an aetatis, qua vixerunt ipsi
poetae? Non dubium videtur, quin Aeschylus ceterique tragici
poetae ritus suae descripserint ipsorum aetatis, ne dicam suae
civitatis. De antiquis temporibus eos praeterea perpauca novisse
verisimillimum est, quin nonnulla carmina mores deorum vel
heroum referunt velut Prometheus ille Aeschyleus ¹).

Praeterea iam nunc conicere licet scriptores, in quos inquirimus,
fontem aptissimum non esse, ex quo cognoscantur caeremoniae
ad ius iurandum usitatae. Agitur enim in tragoedia. Δρώντων καὶ
οὐ δὶ ἀπαγγελίας 2) fieri actum dicit Aristoteles. Inducuntur in
scaenam histriones agentes, auditur tantum, quod loquuntur, omnia
alia spectatores vident.

Ita, si in scaena iuratum est, nos verba tantum iuris iurandi
habemus; quid praeterea fecerint iurantes, quas caeremonias addi-
derint non audimus, non est descriptum. Verbis haec significare
opus omnino vix fuit. Quin etiam indicia, quae ad ipsum actum
pertinent, παρεπιγροιφοεί quae dicuntur, quas ubique in fabulis
nostrae aetatis legimus, in codicibus nostris fere omnes desunt 3).
Duae tantum restant 4).

 

ι) cf. de eius modi quaestione apud Vergilium Gruppe o. l. p. 5.

2) cf. Aristot. Poet. p. 1449- b. 24 '

3) cf. Oehmichen, Das Bsihnenwesen der Gr. und Romer. (Handb. der
kl. ΑΗ.. Wissensch. Iwan Mfiller V, 3 Β pp. 185, ¹90·

4) cf. v. Wilamowitz-Mollendorffi Einleitung in die Gr. Tragodie. Weid-
mann. 1907 p. 124 sqq. Ipsi Grammatici Graeci raro haec indicia in carmi-
nibus tragicis legisse videntur cf. Blass, Aesch. Eum. p. 84.

