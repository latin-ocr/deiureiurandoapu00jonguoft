 

23

saepius advocat, Orestes Apollinem, Medea deas infernas, quibus
filios suos una cum Iasonis altera uxore devovit. Alii iurant per
deum eum, qui tota celebratur tragoedia, alios poetae, Euripides
praecipue, iurantes faciunt per eos deos, quos ipsi maxime vene-
rantur e. g. per Iovem atque Terram. Saepe etiam hominum origine
intellegitur, cur deum quendam obtestentur, ut in S oph. Aiace,
ubi chorus Salaminiorum Pana, insulae suae tutorem saepius invocat,
quae tamen omnia inquirere longum est, neque necesse habeo.

Ne plura consecter, comprendam brevi. Vidimus, quamquam
iuris iurandi formulae apud tragicos poetas et oratores magnam
partem congruunt, tamen esse discrepantiam. Quod quidem in vita
cotidiana fieret, ubi certa genera hominum certos deos certo tem-
pore invocare solebant, in tragoedia non apparet, ubi multae aliae
rationes efficiunt, ut deus alius invocaretur, alius contra omittere-
tur, velut fabulae argumentum, hominum origo, forma fortasse
carminis, etc. Praeterea non est obliviscendum homines in tragoediis
non omnes esse privatos, saepe publice quadam ex parte agunt.
Qui igitur quoque tempore deus sit invocandus statui non potest
saepiusque difficillimum est, cur deus quidam advocetur, reperire.

Quod in vita cotidiana praeterea fiebat sc. iurare per deos tres
tragicorum temporibus consuetudinem esse, quamvis aliis e fonti-
bus satis constet 1), e tragoediis non apparet. Paucis enim locis ita
iuratur. De formulis iurandi publicis quoque, Solonis aut Draconis
quae dicuntur, nullo loco est sermo.

Quod ad ipsos deos attinet, plerumque Iovem obtestantur, quam·
quam alii dii quoque, curn superi, tum inferni invocantur.

Β. De hominibus ¹).

Adhibentur autem non solum dei in iure iurando testes, aliquo-
ties homines in tragicis carminibus, ab iis qui iurant invocantur.
Postea accuratius inquiremus in huiusce modi formulas, an iuramenta

ι) cs. Ziebarth, Ι. 1.

2) Η e roes, quamvis in vita cotidiana eos saepissime invocari apparet ex
multis aliis scriptoribus, apud tragicos poetas in iure iurando nusquam invo-
cantur. De iis cs. p. 22 et praeterea Roscher o.i. s. v. Heros, col. 2502 sqq.
De heroibus in iuramentis invocatis apud comicos cf. Meinhardt o. Ι. p. 38.

