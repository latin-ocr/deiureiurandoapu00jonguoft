110

nullo loco tamen apparet etiam periurium eam ob causam dare
licitum haberi.

Nec ea quae sequuntur Orestem periurio considere ostendunt.
Verum dolum enim adhibet vs. 51 dicens se ipsum venturum esse
cum suo ipsius cinere, quo magis mortem nuntiatam probaret nec
frustra fraudem hanc commentus est. Ei contigisse id, quod spera·
verat, satis indicant verba Electrae, quippe quae vs, 1109 queratur:
. . . . φέροντες ἐμφανῆ τεκμήριικ et Clytaemestrae, quae vs. 773

πῶς γάρ, rogat, ἄν μάτην λέγοις
εἰ μοι θανόντος πίστ’ ἔχων τεκμήρια
προσ-ἦλθες ..... ¹).

Sane curn W olff- Bellermann 2) dicere possumus: „Der
Meineid war hier durch den Gotterwillen entschuldigt, da das
Orakel Trug vorgeschrieben hatte''‚ sed minime haec mihi placent.
Cum Vahlenio³) hanc Orestis orationem, quam referunt codices
non satis esse scitam puto eique assentior, ubi: „Plane, inquit,
absurda tamen evadit eo, quod paedagogus in tempore non ob-
temperat tam expresso mandato domini neque, ut res natae erant,
obtemperare potuit. Iure iurando addito enim in animo Clytae-
mestrae dubitationem excitavisset iureque igitur omittitur. Vix vero
credendum est Sophoclem poetam lepidissimum talequid scripsisse
idque indole Orestis alienum, cuius usum non fore, in fabula ipse
qui componeret ignorare non poterat.”

Nec tamen cum eodem consentio pro vocabulo ὅρκῳ si legit ἔργῳ,
quod Meckler in textum recepit. Multo melius mihi videtur id, quod
multis ante annis Musgravius proposuit, quippe qui una tantum
littera mutata utrique difficultati: poetam ὅρκῳ scribentem improbum
suadere periurium nec senem facere, quod ei erat mandatum,
medeatur. Legit ille ὄγκῳ, atque vertit: „nuntia autem prolixe et
cum ambitu quodam orationis.” Facillime fieri potuisse, utPatque Γ,
litterae inter se simillimae a librario quodam commutarentur priscis
iarn temporibus, ut scholiastes iam legerit δ’γκῳ, praesertim quia
vox, quae est ὅρκῳ multo erat notior quam ὄγκῳ, unusquisque
concedet.

T rach. 399 alio modo res se habet. Consulto Lichas peierat
verum contendens se nuntiaturum, quod verum non erat.

 

ι) cf. vss. 754 sqq. et 1452 sqq.
2) Soph. E1.⁶ 1893 a. 1.

3) Vahlen Opusc. Acad. 1. l.

