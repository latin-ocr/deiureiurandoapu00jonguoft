 

93

Hisce de iuris iurandi natura et merae affirmationis expositis
sequitur, ut ea, quae Hirzel: „Wie die Liige, inquit, slechthin
verwerflich war, so sollte das blosze Wort des naturlichen und
rechtlichen Menschen gelten. Fiir den Eid war hiernach kein rechter
Platz mehr‚’‘ non comprobanda sint. Quamvis colatur fides, quamvis
maximi aestimetur, ad ius iurandum nihil hoc pertinet. Suum locum
tenet suaque auctoritas ei manet. Natura humana ad peccandum
propensa est, quae facit, ut homini verba sola non sufficiant, ut
opus ei sit affirmatione maiore, quae non in homine debili ¹) nitatur,
sed in fundamento prorsus certo, in deo.

Sequitur solum ut minus adhibeatur. Ubi de veritate non dubi-
tatur, iure iurando non erit opus. Summum testimonium non datur
nisi gravissimis temporibus, tunc solum, cum mera affirmatio non
sufficit velut in ineundo magistratu, quem bene geri totius rei
publicae intersit, vel in iudicio. ubi vita fortasse ex iure iurando
pendeat.

Inter homines privatos contra raro iure iurando erit opus nec
iniuria Quintilianus ²): „in totum, inquit, nisi ubi necesse est,
gravi viro parurn convenit. Ne plura afferam, si nullum aliud
documentum sit fidei, si quis nullo alio modo innocentem se esse
probare possit ³), recte adhibetur, velut in tragoedia Sophoclea,
„Oedipus tyrannus'' qui inscribitur, Creo iuramento confirmat, se
nihil contra regem admisisse ⁴).

Vulgo satisfaciet promissum, opus non erit graviore asseveratione.
Diffidere alicui nisi certa de causa, viri honesti non est minime·
que viri Graeci, cui „Wahrhaftig zu sein, inquit Lasaulx 5) ο. l.,
im Denken und Handeln als verstes Gebot aller echten Sittlichkeit
galt.'' Nil mirum igitur Oedipoda Theseum in tragoedia, Oedipus
Coloneus qui dicitur, ius iurandum non adigere ⁶) exque responso
regis apparet neque eum necessarium habere iuramentum. Promissum
sufficiebat: nulla diffidendi erat causa. Quo modo ex hisce verbis

 

ι) cf. p 98, 2.
2) cf. Inst Or. lx, 2, 98.
3) ci. Calv. Instit. 11, V111, 23: Ubi enim desunt hominurn testimonia, ad

Deum testem refugimus: ac praesertim, ubi asseverendum est, quod in con-
scientia latet cf. praeterea VIII, 27.

4) cf. Soph. O. R. ⁶⁴⁴-

5) cf. Lasaulx o. l p. ι; Stob. Flor. XI 7, 8. 9. ιι, 12, ¹⁴, 18, 20, 21,
22. 2³, 2⁶. 2⁷. 28. 32, 33. ³⁴; ΧΠ, ι, 3, ⁴. 1³. ¹⁴. ¹5. ¹8-

6) cf. vs. 650.

